ΧΠ 10. BOIVINI

ts, quse Petavius a Frontone Ducaeo accepts primus vulgavit, et
Nicephori patriarchae Breviario historico subiunxit. Deerant et
alia non minora· , quale est insigne illud de Athanasii patriarchae
severitate, et de monachorum moribus emendatis· , item quae per·
tinent ad eiusdem libri caput septimum, ad libri noni caput se-
cundum, et ad libri undecimi caput item secundum. Denique in
singulis fere paginis dictio aliqua aut etiam plures desiderabantur,
Eos omnes defectus ex codice illo Regio supplevimus in hac edi-
tione. Maiora supplementa in marginibus indicata= minora can- ,
cellis *) inclusa 3 mendae praeterea, quae innumerae erant, ope
eiusdem codicis sublatae.

Rursus in eo ipso codice hoc notatu dignissimum est, quod
quae Gregoras libris quatuor postremis plurima inseruit, variis
temporibus a se elucubrata, ea fere omnia ibidem desint3 sic au.
tem suis quaeque locis recisa fuerint , ιιι narrationis contextus
nullo hiatu abruptus sit, sed omnibus partibus apte cohaerentibus
integer et continuus procedat. ld Gregorae ipsius iudicio sactum
velim: neque a vero abhorret, eum primae editionis amore re-
frigerato suum opus recognovisse, ac ea quae ostentandi ingenii
causa assuerat, monodias, orationes, aliaque id genus resecuisse.
Vereor tamen, ne et gloriae paulo avidior eos pannos, in prima
scriptione omissos, repetito deinde operi inter-texuerit. Haec
ipsa certe, quae a codice Regio abesse dicimus, nihil ad histo-
riam pertinent. immo historicam rerum seriem interrumpunt, et
lectori ad maiora festinanti moram obiiciunt. Tamen quia in illo,
quo usus est Wolfius, codice manuscripto eum locum obtine-
bant quem in libris editis habent, non susi sumus ea loco mo·-
vere et alio relegare: sed eadem, et alia quaedam uncis inclusa,

non comparere in codice Regio, lectorem admoneri satis esse pu-

' tavimus.

Varias lectiones plerasque suppeditavit idem Bibliothecae
Regiae codex ,· paucas vero is cuius numerus est 2078 ‚ parum ab
editis diversus3 nisi quod in librorum et capitum divisione dis-
crepat: libros autem non plures continet quam quatuor, tametsi
praefixus est index librorum sex. Monodiae duae, eae scilicet quae
initium libri decimi constituunt, castigatae et aliquot lectionibus

⁴) [Minora quoque huius codicis mun flumenta, cancellis sublatis, indi-
cantur iu bac nova editione l'o z add. A’]

