vx PRAEMONITUM.

paruit, neque eius cura ultra librum vicesimum quartum
processit. llla postrema operis pars etiamnum inedita in
bibliotheca Vaticana, partim etiam in Parisina, latet; unde
ut in lucem eruditorumque usum aliquando prodeat, idque
potissimum opera ill. Hasfi, qui eius rei spem fecit, harum
litterarum causa vehementer optamus. Nunc id operam
dedimus, ut Nicephori historia, quatenus in editione Pari-
sina extaret, in hoc Byzantinorum Scriptorum Corpore
ad eiusdem editionis fidem exhiberetur atque adeo, no-
vae recognitionis cura suscepta, correctior aliquot parti-
bus et emendatior prodiret. In quo genere multum mihi
profuit insignis variarum lectionum copia, quam Boivinus
cum aliis e codicibus, tum praecipue e Parisino 2558, exi-
miae bonitatis libro, curiose congestam in marginibus edi-
tionis suae posuit. Adhibui praeterea lectionum varietates,
quas e codiee Vaticano idem amicorum opera describendas
curaverat, sed cum serius, quam oportebat , Roma allatae
essent, ad calcem tomi secundi inter Annotationes reiece-
rat. Hinc eas in sedes suas revocavi et si quae Wolfianis le-
ctionibus meliores visae essent, in ipsum verborum ordi-
nem admisi. Quod ubi faciendum putavi, vetus lectio
prima Wolfiani nominis littera diligenter indicata est. Ce-
terum quidquid marginibus editionis Paris-inae adscriptum
legitur, quod rem criticam non attingat, id genus nota-
rum omne Annotationibus ipsis inseram, quae extremo
operi subiungentur.
Scribebam Bonnae, mense Augusto a. 1828· ’

